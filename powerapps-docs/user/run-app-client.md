---
title: Snelstartgids voor het uitvoeren van een canvas-app op een mobiel apparaat | Microsoft Docs
description: In deze snelstartgids leert u hoe u een canvas-app kunt uitvoeren op een mobiel apparaat.
author: Mattp123
ms.service: powerapps
ms.component: pa-user
ms.topic: quickstart
ms.date: 07/09/2018
ms.author: matp
ms.custom: ''
ms.reviewer: ''
ms.assetid: ''
ms.openlocfilehash: a80042065a830bb9d34007131cccbd995279e3dd
ms.sourcegitcommit: bcfefb30b12cf94815dd9a0fd8cad29a8272d96e
ms.translationtype: HT
ms.contentlocale: nl-NL
ms.lasthandoff: 07/09/2018
ms.locfileid: "37925703"
---
# <a name="quickstart-run-a-canvas-app-on-a-mobile-device"></a>Snelstartgids: Een canvas-app op een mobiel apparaat uitvoeren
Wanneer u een app maakt, of iemand een app met u deelt, kunt u die app uitvoeren in Windows, iOS, Android of in een webbrowser. In deze snelstartgids leert u hoe u een canvas-app kunt uitvoeren op een mobiel apparaat. Met apps die op een mobiel apparaat worden uitgevoerd, kunt u profiteren van de functionaliteit van het apparaat, zoals de locatieservices en camera.

Als u deze snelstartgids wilt volgen, maar u hebt zich niet geregistreerd voor PowerApps, [kunt u zich gratis registreren](https://web.powerapps.com/signup?redirect=marketing&email=) voordat u begint en vervolgens PowerApps downloaden vanuit de [App Store](https://itunes.apple.com/app/powerapps/id1047318566?mt=8) of [Google Play](https://play.google.com/store/apps/details?id=com.microsoft.msapps) naar een iPhone, iPad of Android-apparaat met een [ondersteund besturingssysteem](../maker/canvas-apps/limits-and-config.md). Zorg er ook voor dat u toegang hebt tot een canvas-app die u hebt gemaakt of die iemand anders heeft gemaakt en die met u is gedeeld.

## <a name="open-powerapps-and-sign-in"></a>PowerApps openen en aanmelden
Open PowerApps op uw mobiele apparaat en meld u aan met uw Azure Active Directory-referenties.

![Aangemelde gebruiker](./media/run-app-client/run-client-login.png)

Als de Microsoft Authenticator-app op uw mobiele is apparaat geïnstalleerd, hoeft u enkel uw gebruikersnaam op te geven wanneer u hierom wordt gevraagd en vervolgens de naar uw apparaat verzonden melding goed te keuren.

## <a name="find-the-app"></a>App opzoeken
U kunt uw app eenvoudiger opzoeken wanneer u het menu **PowerApps** en vervolgens een filter selecteert.

![Appfilters](./media/run-app-client/filter-menu.png)

De volgende filters zijn beschikbaar:

* **Alle apps**: hiermee worden alle apps weergegeven waartoe u toegang hebt, inclusief de apps die u hebt gemaakt en apps die anderen met u hebben gedeeld.

* **Mijn apps**: hiermee worden apps weergegeven die u ten minste één keer hebt uitgevoerd.

* **Voorbeeld-apps**: hiermee worden voorbeeldapps weergegeven die Microsoft heeft verstrekt om echte toepassingsscenario's met fictieve gegevens te tonen om u te helpen bij het verkennen van de ontwerpmogelijkheden.

* **Favorieten**: hiermee worden apps weergegeven die u hebt gemarkeerd door op het weglatingsteken (...) op de app-tegel te tikken en vervolgens te tikken op **Aan Favorieten toevoegen**. Als u een app uit deze lijst wilt verwijderen, tikt u op het weglatingsteken (...) op de app-tegel en tikt u vervolgens op **Uit favorieten verwijderen**.

    ![Markeren als favoriet](./media/run-app-client/favorite.png)

Wanneer u uw apps hebt gefilterd, kunt u de gefilterde lijst sorteren op de datum waarop de apps heet meest recent zijn geopend of zijn gewijzigd, of op naam in alfabetische volgorde. Deze voorkeuren blijven behouden wanneer u PowerApps sluit en opnieuw opent.

![Menu Sorteren](./media/run-app-client/sort-menu.png)

Als u weet wat de naam is van de app die u wilt uitvoeren, kunt u op het zoekpictogram bovenin PowerApps tikken en vervolgens een deel van de naam in het zoekvak typen.

![Search](./media/run-app-client/search.png)

Als u uw apps hebt gefilterd, wordt de zoekopdracht uitgevoerd in de gefilterde lijst.

## <a name="run-an-app"></a>Een app uitvoeren
Als u een canvas-app op een mobiel apparaat wilt uitvoeren, tikt u op de app-tegel. Als iemand anders een canvas-app heeft gemaakt en met u heeft gedeeld in een e-mail, kunt u de app uitvoeren door op de koppeling in het e-mailbericht te tikken.

Als u PowerApps voor het eerst gebruikt, wordt op het scherm de veegbeweging getoond waarmee u de app kunt sluiten.

![App starten](./media/run-app-client/run-client-app.png)

## <a name="give-consent"></a>Toestemming geven
Als een app verbinding moet maken met een gegevensbron of toestemming nodig heeft om de functionaliteit van het apparaat te gebruiken (zoals de camera of locatieservices), moet u toestemming geven voordat u de app kunt gebruiken. Doorgaans wordt die vraag alleen de eerste keer gesteld.

![Verbinding](./media/run-app-client/app-connection.png)

## <a name="pin-an-app-to-the-home-screen"></a>Een app vastmaken aan het startscherm
U kunt een app aan het startscherm van uw apparaat vastmaken voor snelle toegang. Tik op het weglatingsteken (...) op de app-tegel, tik op **Vastmaken aan startpagina** en volg de instructies die worden weergegeven.

![App vastmaken](./media/run-app-client/run-client-pin.png)

## <a name="close-an-app"></a>Een app sluiten
U kunt een app sluiten door met uw vinger vanaf de linkerkant van de app naar rechts te vegen. U kunt op Android-apparaten op de knop Terug drukken en daarna bevestigen dat u de app inderdaad wenst af te sluiten.

## <a name="next-steps"></a>Volgende stappen
In deze snelstartgids hebt u geleerd hoe u een canvas-app kunt uitvoeren op een mobiel apparaat. U kunt ook modelgestuurde apps uitvoeren op een mobiel apparaat.

> [!div class="nextstepaction"]
> [Een modelgestuurde app uitvoeren op een mobiel apparaat](run-app-client-model-driven.md)
