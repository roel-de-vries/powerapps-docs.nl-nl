---
title: Snelstartgids voor het uitvoeren van apps in een webbrowser | Microsoft Docs
description: In deze snelstartgids leert u hoe u apps kunt uitvoeren in een webbrowser
author: Mattp123
ms.service: powerapps
ms.component: pa-user
ms.topic: quickstart
ms.date: 07/09/2018
ms.author: matp
manager: kvivek
ms.custom: ''
ms.reviewer: ''
ms.assetid: ''
ms.openlocfilehash: b0b0cb39cf0a7d49ca24d31c2803ae463df2f97e
ms.sourcegitcommit: bcfefb30b12cf94815dd9a0fd8cad29a8272d96e
ms.translationtype: HT
ms.contentlocale: nl-NL
ms.lasthandoff: 07/09/2018
ms.locfileid: "37925634"
---
# <a name="quickstart-run-an-app-in-a-web-browser"></a>Snelstartgids: Een app in een webbrowser uitvoeren
Wanneer u een app maakt, of iemand een app met u deelt, kunt u die app uitvoeren in Windows, iOS, Android of in een webbrowser. In deze snelstartgids leert u hoe u een canvas-app of modelgestuurde app uitvoert in een webbrowser vanuit de [Startpagina van Dynamics 365](https://home.dynamics.com).

Als u deze Snelstartgids wilt volgen, hebt u het volgende nodig:
- Een PowerApps-licentie. Dit is beschikbaar met een PowerApps-abonnement, zoals de [proefversie van PowerApps Plan 2](https://docs.microsoft.com/powerapps/maker/signup-for-powerapps) of een [Microsoft Office 365](https://signup.microsoft.com/Signup?OfferId=467eab54-127b-42d3-b046-3844b860bebf&dl=O365_BUSINESS_PREMIUM&ali=1)- of [Dynamics 365](https://dynamics.microsoft.com/pricing/)-abonnement met PowerApps. 
- Toegang tot een app die u hebt gemaakt of die iemand anders heeft gemaakt en met u heeft gedeeld.
- Toegang tot een ondersteunde webbrowser en ondersteund besturingssysteem.
   - Raadpleeg voor canvas-apps: [Systeemvereisten, limieten en configuratiewaarden](../maker/canvas-apps/limits-and-config.md)
   - Raadpleeg voor modelgestuurde apps: [Ondersteunde webbrowsers en mobiele apparaten](https://docs.microsoft.com/dynamics365/customer-engagement/admin/supported-web-browsers-and-mobile-devices)


## <a name="sign-in-to-dynamics-365"></a>Aanmelden bij Dynamics 365
Meld u aan bij Dynamics 365 op [https://home.dynamics.com](https://home.dynamics.com).

## <a name="find-an-app-on-the-home-page"></a>Een app op de startpagina zoeken
Op de startpagina worden mogelijk verschillende typen zakelijke apps weergegeven, maar u kunt een specifieke app vinden door een gedeelte van de naam in het zoekvak te typen. U kunt ook de lijst filteren, zodat alleen de apps worden weergegeven die zijn gemaakt door een specifieke bron, zoals PowerApps. Hiervoor klikt of tikt u op **Filteren** en selecteert u vervolgens de bron.

Als u de app onlangs hebt ge√Ønstalleerd, wordt deze mogelijk niet direct in de lijst met apps weergegeven. Klik of tik op **Synchroniseren** om al uw apps weer te geven. Dit proces kan een minuut duren.

![](./media/run-app-browser/dynamics-365-home.png)

## <a name="run-an-app-from-the-task-pane"></a>Een app uitvoeren vanuit het taakvenster
Wanneer u een app hebt gevonden, kunt u deze vastmaken aan het taakvenster om de toegang te vergemakkelijken. U maakt een app vast door op het beletselteken (...) op de tegel van de app te klikken of te tikken en vervolgens op **Deze app vastmaken** te klikken of te tikken.

![](./media/run-app-browser/homepage-pin.png)

Als u de vastgemaakte app vanuit het taakvenster wilt uitvoeren, klikt of tikt u op **Dynamics 365** in de linkerbovenhoek, zoekt u de app op onder **Mijn apps** en klikt of tikt u hier vervolgens op.

![](./media/run-app-browser/taskpane.png)

## <a name="run-an-app-from-a-url"></a>Een app uitvoeren vanuit een URL
U kunt de URL van een app opslaan als bladwijzer in uw browser en uitvoeren door de bladwijzer te selecteren, of u kunt een URL verzenden als koppeling via e-mail. Als iemand anders een app heeft gemaakt en met u heeft gedeeld in een e-mail, kunt u de app uitvoeren door op de koppeling in het e-mailbericht te klikken of tikken. Wanneer u via een URL een app uitvoert, wordt u mogelijk gevraagd om u aan te melden met uw Azure Active Directory-referenties.

![](./media/run-app-browser/web-login.png)

## <a name="connect-to-data"></a>Verbinding maken met gegevens
Als een app verbinding moet maken met een gegevensbron of toestemming nodig heeft om de functionaliteit van het apparaat te gebruiken (zoals de camera of locatieservices), moet u toestemming geven voordat u de app kunt gebruiken. Doorgaans wordt die vraag alleen de eerste keer gesteld.

![Verbinding](./media/run-app-browser/app-connection.png)

## <a name="close-an-app"></a>Een app sluiten
U sluit de app door u af te melden bij de startpagina van Dynamics 365 of door een andere app te openen.

## <a name="next-steps"></a>Volgende stappen
In deze snelstartgids hebt u geleerd hoe u een canvas-app of modelgestuurde app kunt uitvoeren in een webbrowser. Als u informatie wilt over het uitvoeren van een canvas-app op een mobiel apparaat, gaat u verder naar de volgende snelstartgids.

> [!div class="nextstepaction"]
> [Een canvas-app op een mobiel apparaat uitvoeren](run-app-client.md)
