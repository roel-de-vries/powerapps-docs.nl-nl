---
title: Overzicht van modelgestuurde apps voor ontwikkelaars | Microsoft Docs
description: Informatie over hoe ontwikkelaars voor toegevoegde waarde in modelgestuurde apps kunnen zorgen.
services: ''
suite: powerapps
documentationcenter: na
author: JimDaly
manager: faisalmo
editor: ''
tags: ''
ms.service: powerapps
ms.devlang: na
ms.topic: article
ms.tgt_pltfrm: na
ms.workload: na
ms.date: 03/17/2018
ms.author: jdaly
search.audienceType:
- developer
search.app:
- PowerApps
- D365CE
ms.openlocfilehash: 39fe83cdb059e0f1df634b9933f4a2f4251bca7b
ms.sourcegitcommit: 429b83aaa5a91d5868e1fbc169bed1bac0c709ea
ms.translationtype: HT
ms.contentlocale: nl-NL
ms.lasthandoff: 08/24/2018
ms.locfileid: "42852409"
---
# <a name="model-driven-apps-developer-overview"></a>Overzicht van modelgestuurde apps voor ontwikkelaars

PowerApps biedt gebruikers, bedrijven, partners, onafhankelijke softwareleveranciers (ISV's) en systeemintegrators (SI's) een krachtig platform voor het bouwen van Line-Of-Business-apps. Nieuw in deze release van PowerApps zijn modelgestuurde apps die zijn gebouwd met behulp van de nieuwe service Common Data Service for Apps. Common Data Service for Apps bevat nu de kernfunctionaliteit van de Dynamics 365 Customer Engagement-toepassingen. Met modelgestuurde apps kunt u apps bouwen met dezelfde uitbreidbaarheidsmogelijkheden als deze toepassingen.

Modelgestuurde apps bieden een methode voor het ontwikkelen van apps waarbij gebruik wordt gemaakt van onderdelen zonder code of met code van laag niveau. Ontwikkelaars kunnen voor toegevoegde waarde zorgen door de toepassing uit te breiden. Voordat u begint met het schrijven van code, moet u eerst weten hoe u een modelgestuurde app kunt bouwen en welke opties zonder code kunnen worden toegepast. 

## <a name="get-started"></a>Aan de slag
Als u al ervaring hebt met de Dynamics 365 Customer Engagement-apps, zult u merken dat uw ervaring goed van pas komt bij het bouwen van modelgestuurde apps. Er zijn enkele nieuwe ontwerpfuncties beschikbaar, maar de concepten zijn over het algemeen hetzelfde.

> [!NOTE]
> Modelgestuurde apps kunnen worden gekoppeld aan Common Data Service for Apps. Zie [Overzicht van Common Data Service for Apps voor ontwikkelaars](../common-data-service/overview.md) voor meer informatie over hoe ontwikkelaars voor toegevoegde waarde op serviceniveau kunnen zorgen.
> De inhoud in deze sectie is alleen van toepassing op de uitbreidingen die ontwikkelaars kunnen toevoegen en die van invloed zijn op de ervaring voor gebruikers van modelgestuurde apps. 

Als u nog geen ervaring hebt met de Dynamics 365 Customer Engagement-toepassingen, bieden de onderwerpen in deze sectie een overzicht op hoog niveau van de belangrijke concepten die ontwikkelaars op weg helpen bij het werken met modelgestuurde apps. 

> [!NOTE]
> Omdat voor Common Data Service for Apps en Dynamics 365 Customer Engagement gebruik wordt gemaakt van hetzelfde platform, vindt u in de [Ontwikkelaarshandleiding voor Dynamics 365 Customer Engagement](/dynamics365/customer-engagement/developer/developer-guide) meer informatie voor ontwikkelaars. In deze onderwerpen vindt u voor meer informatie een overzicht met koppelingen naar de ontwikkelaarshandleiding en andere handleidingen.


## <a name="community-tools-for-model-driven-apps"></a>Communityhulpprogramma's voor modelgestuurde apps

De community van Dynamics 365 maakt hulpprogramma's. Veel van de populairste hulpprogramma's worden gedistribueerd via [XrmToolBox](https://www.xrmtoolbox.com/). XrmToolBox is een Windows-toepassing die met Common Data Service for Apps is verbonden en hulpprogramma's biedt voor taken op het gebied van aanpassingen, configuraties en bewerkingen. De toepassing wordt geleverd met meer dan 30 invoegtoepassingen waarmee beheer-, aanpassings- of configuratietaken eenvoudiger worden en minder tijd in beslag nemen.

Hieronder vindt u een lijst met communityhulpprogramma's die via XrmToolBox worden geleverd die u kunt gebruiken bij het werken met modelgestuurde apps.

|Hulpprogramma  |Beschrijving  |
|---------|---------|
|[Easy Translator](https://www.xrmtoolbox.com/plugins/MsCrmTools.Translator/)|Hiermee kunt u vertalingen met contextuele informatie exporteren en importeren.|
|[Exporteren naar Excel](https://www.xrmtoolbox.com/plugins/Ryr.XrmToolBox.ExportToExcel/)|Hiermee kunt u eenvoudig records vanuit de geselecteerde weergave/fetchxml naar Excel exporteren.|
|[Iconator](https://www.xrmtoolbox.com/plugins/MscrmTools.Iconator/)|Hiermee kunt u de pictogrammen van aangepaste entiteiten in één scherm beheren.|
|[Ribbon Workbench 2016](https://www.xrmtoolbox.com/plugins/RibbonWorkbench2016/)|Hiermee kunt u het lint of de opdrachtbalk in Dynamics CRM vanuit XrmToolbox bewerken.|
|[Weergaveontwerper](https://www.xrmtoolbox.com/plugins/Cinteros.XrmToolBox.ViewDesigner/)|Een eenvoudige gebruikersinterface voor het ontwerpen van weergavelay-outs en het wijzigen van query's met FetchXML Builder.|
|[View Layout Replicator](https://www.xrmtoolbox.com/plugins/MsCrmTools.ViewLayoutReplicator/)|Hiermee kunt u dezelfde lay-out in één bewerking op meerdere weergaven van dezelfde entiteit toepassen.|
|[WebResources Manager](https://www.xrmtoolbox.com/plugins/MsCrmTools.WebResourcesManager/)|Hiermee kunt u uw webresources eenvoudig beheren.|

Een ander hulpprogramma dat niet wordt gedistribueerd via XrmToolBox, is [CRM REST Builder](https://github.com/jlattimer/CRMRESTBuilder) van Jason Lattimer. Met dit hulpprogramma wordt JavaScript-code gegenereerd voor gebruik met de web-API.

> [!NOTE]
> Hulpprogramma's die door de community zijn gemaakt, worden niet ondersteund door Microsoft. Als u vragen of opmerkingen hebt over de communityhulpprogramma's, moet u contact opnemen met de uitgever van het hulpprogramma.




