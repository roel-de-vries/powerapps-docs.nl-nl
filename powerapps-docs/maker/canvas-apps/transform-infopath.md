---
title: Uw InfoPath-formulieren transformeren naar PowerApps | Microsoft Docs
description: Ga aan de slag met het transformeren van uw InfoPath-formulieren naar PowerApps. U vindt hier meer informatie over algemene InfoPath-scenario's en over het maken van deze items in PowerApps.
author: richardriley99
ms.service: powerapps
ms.topic: article
ms.component: canvas
ms.date: 04/05/2018
ms.author: rriley
ms.openlocfilehash: 10fe4e9052b9c029046c515c229e95075988597a
ms.sourcegitcommit: 91a102426f1bc37504142cc756884f3670da5110
ms.translationtype: HT
ms.contentlocale: nl-NL
ms.lasthandoff: 06/26/2018
ms.locfileid: "34803507"
---
# <a name="transform-your-infopath-forms-to-powerapps"></a>Uw InfoPath-formulieren transformeren naar PowerApps

Maakt u geweldige dingen in InfoPath en wilt u weten hoe u deze op een robuuster platform kunt leveren?

## <a name="key-advantages-of-powerapps-over-infopath"></a>Belangrijke voordelen van PowerApps ten opzichte van InfoPath

Als u net zo bent als de meeste InfoPath-gebruikers, maakt u al geweldige formulieren. Terwijl u zeer tevreden bent met de formulieren die u hebt gemaakt, kent u de beperkingen ervan: de &quot;klassieke&quot; weergave, een niet zo optimale ervaring voor mobiele apparaten, de onzekerheid of u uw formulieren ook in de toekomst kunt blijven gebruiken en de beperking met betrekking tot verbinding maken met andere services zonder code te schrijven.

Het PowerApps-team is hiervan op de hoogte. Ze hebben er daarom hard aan gewerkt om een betere ervaring voor u in PowerApps te integreren. Hun doel is dat u apps kunt maken door gebruik te maken van uw bedrijf en bestaande technologische vaardigheden. Met PowerApps kunt u snel de juiste bedrijfsoplossingen bouwen en implementeren zonder code te hoeven schrijven.

**PowerApps voor een krachtige toekomst**  
PowerApps is een SaaS-platform (software als een dienst) waarmee u snel werkende apps kunt bouwen die u online kunt implementeren of naar SharePoint, Dynamics 365, Teams, Power BI of mobiele apparaten, zonder extra stappen. En doordat de apps zo eenvoudig te implementeren zijn (u geeft alleen de URL naar de gepubliceerde app), zijn ze ook heel eenvoudig bij te werken.

**Uw apps delen**  
Hebt u ooit geprobeerd een app te bouwen en deze vervolgens te publiceren naar de Google Play Store of de Apple Store? Dat is ingewikkeld, niet waar? En als u een tweede app wilt implementeren of een bestaande app wilt bijwerken, moeten de gebruikers van de app nog veel meer stappen uitvoeren. Niet met PowerApps. Gebruikers installeren de Microsoft PowerApps vanuit de App Store, melden zich aan met de gebruikersnaam en het wachtwoord van hun Microsoft-account, en ze beschikken direct over alle functionele apps die u met hen hebt gedeeld. En als u deze apps bijwerkt of nieuwe apps pusht, verschijnen deze direct op hun apparaat. Mobiele apps zonder ingewikkeld apparaatbeheer is een groot voordeel voor u en uw bedrijf.

**Mobiliteit**  
Met PowerApps kunt u gebruikmaken van de kracht van het mobiele apparaat van de gebruiker. U hebt toegang tot versnelling, de camera, het kompas, de verbindingsgegevens en locatiesignalen, direct vanuit uw app. Hiermee opent u een hele wereld aan mogelijkheden voor het bouwen van apps om mee te werken. En uiteraard is de touch-functionaliteit geheel automatisch in PowerApps, zodat u hiervoor niets extra's hoeft te programmeren.

**Direct aan de slag**  
Met InfoPath was de norm om te werken met gegevens van één gegevensbron. Het was echter behoorlijk ingewikkeld om ergens anders updates door te voeren (bijvoorbeeld een SharePoint-lijst in een andere siteverzameling) of verbinding te maken met externe services en de code hierachter was vrij ondoorzichtig. Niet met PowerApps. Met PowerApps kunt u met meerdere gegevensbronnen en serviceverbindingen in één app werken. Er zijn momenteel [meer dan 150 connectors](https://docs.microsoft.com/powerapps/connections-list#all-connectors) die ondersteuning bieden voor een combinatie van on-premises en cloudgegevens, Microsoft Office 365 en Azure-services zoals Flow en Dynamics 365, en een groot aantal services van derden met populaire doelen als Dropbox, Google, Salesforce en Slack. U kunt oplossingen bouwen om deze te schalen waar de gebruikers ze nodig hebben, niet waar de oorspronkelijke gegevens staan.

## <a name="powerapps-and-sharepoint-even-better-together"></a>PowerApps en SharePoint: samen nog beter

PowerApps is een uitstekende tool om uw SharePoint-ervaring op twee manieren nog beter te maken. U kunt de formulieren voor een SharePoint-lijst aanpassen of een zelfstandige app maken om met SharePoint-gegevens te werken.

**Een SharePoint-formulier aanpassen** is handig als uw gebruikers de lijst voor hun dagelijkse werk gebruiken, maar u wilt wijzigen hoe ze items in de SharePoint-lijst toevoegen, weergeven of bewerken. Als u op **Formulieren aanpassen** klikt, maakt u één scherm &quot;formulieren-app&quot; waarin de modi (nieuw, bewerken, weergeven) worden gewijzigd op basis van de context. Deze apps worden beheerd door SharePoint. De machtigingen voor deze apps zijn hetzelfde als de lijst met machtigingen voor het bewerken of weergeven.

**Als u een PowerApps-canvas-app maakt in SharePoint**, kunt u de app zelfstandig uitvoeren op een mobiel apparaat. De app kan ook worden opgenomen op een SharePoint-pagina. Als u hierop klikt, wordt een app gemaakt met drie schermen (lijstweergave, nieuwe formulier/formulier bewerken, formulier weergeven).  Het machtigingsmodel/model voor het delen van deze apps is niet gekoppeld aan SharePoint, maar wordt in plaats daarvan beheerd door PowerApps.

Dit is het verschil tussen de twee opties. In het volgende gedeelte vindt u een overzicht van het gebruik van beide opties.

## <a name="sharepoint-forms"></a>SharePoint-formulieren

Het PowerApps-team en het SharePoint-team hebben samen gewerkt aan een nieuwe manier om formulieren aan te passen voor gebruik met SharePoint.  Als u net als de meest InfoPath-ontwikkelaars bent, weet u dat InfoPath samenwerkt met SharePoint. SharePoint is geweldig, maar de standaardformulieren zijn enigszins gewoontjes. Zonder InfoPath kunt u de formulieren niet aanpassen of er bedrijfslogica mee uitvoeren. Dat is verleden tijd.

Met PowerApps kunt u nu uw lijstformulieren aanpassen met systeemeigen functionaliteit. Op deze manier kunt u optimaal gebruikmaken van de kracht van PowerApps. In de onderstaande schermafbeelding ziet u een voorbeeld van een PowerApps-formulier met een ingesloten Power BI-rapport.  Deze oplossing is in zijn geheel in minder dan 15 minuten opgezet.

![SharePoint-integratie](./media/transform-infopath/sharepoint-integration.png)

Een andere belangrijke functie van PowerApps is de mogelijkheid om eenvoudig verbinding te maken met een andere SharePoint-siteverzameling of een andere omgeving uit hetzelfde formulier. Wilt u bijvoorbeeld een formulier maken dat de gegevens van uw SharePoint Online en SharePoint on-premises omgeving tegelijkertijd weergeeft en bijwerkt? Geen probleem. Als u de [on-premises gegevensgateway](https://docs.microsoft.com/powerapps/gateway-management) installeert, kunt u binnen enkele minuten aan de slag en PowerApps, Power BI, Microsoft Flow en Azure Logic Apps verbinden met uw on-premises gegevens. U hoeft hiervoor geen wijzigingen in uw firewall aan te brengen. En als u deze app verbindt met Microsoft Flow, hebt u toegang tot nog veel meer functies.

## <a name="a-standalone-sharepoint-app"></a>Een zelfstandige SharePoint-app

Als u in plaats van alleen de lijstformulieren bijwerken een volledig zelfstandige app wilt bouwen op basis van uw SharePoint-gegevens, kunt u deze techniek gebruiken. Dit is ook de beste manier om aan de slag te gaan. U kunt uzelf vertrouwd maken met het PowerApps-canvas en apps bouwen met verschillende gegevensbronnen.

Om te beginnen, gaat u naar de SharePoint-lijst die u wilt gebruiken en doet u het volgende:

1. Klik op PowerApps in de menubalk
2. Selecteer Een app maken
3. Geef een naam op.
4. Klik op Maken

PowerApps bouwt vervolgens een standaardapp die u kunt aanpassen.

Begin eenvoudig. Gebruik een eenvoudige aangepaste lijst met een paar verschillende veldtypen voor uw eerste app. Op deze manier maakt u een solide basis. En geen zorgen, u bent al snel een professional die ook complexe apps zonder moeite aankan.  Bekijk de volgende [documentatie](https://docs.microsoft.com/powerapps/generate-app-from-sharepoint-list-interface) of deze [community-video](https://youtu.be/BnYe_7fpZRM) om aan de slag te gaan met uw eerste app. In de voorbeelden hieronder ziet u algemene InfoPath-taken en leert u hoe u deze uitvoert in PowerApps. De stappen zijn gebaseerd op een eenvoudige SharePoint-app met lijsten.

# <a name="how-do-you-do-that-with-powerapps"></a>Werken met PowerApps

Nu u de basisbeginselen onder de knie hebt, gaan we een stapje verder. In het volgende gedeelte ziet u hoe u enkele algemene InfoPath-concepten toepast in PowerApps.

**Een veld dat is gebaseerd op een waarde verbergen, weergeven of vergrendelen**  
Een van de meest gebruikte manieren om een goed formulier te maken is ervoor zorgen dat u sterke bedrijfslogica hebt en deze logica kunt afdwingen. Eén manier om dit te doen is door de status van een veld te wijzigen op basis van een waarde of een actie. U kunt met PowerApps het besturingselement selecteren en de DisplayMode instellen op Bewerken of Weergeven om op te geven of een gebruiker het veld mag wijzigen. Een tweede methode die u kunt gebruiken is een eenvoudige If-formule. Selecteer eerst het label dat u wilt bewerken en klik op het vergrendelingspictogram om de kaart te ontgrendelen, zodat u de waarde kunt wijzigen.

![Gegevenskaarten verbergen, weergeven of vergrendelen](./media/transform-infopath/hide-show-lock.png)

Ga naar de onderkant van de kaart rechts en bewerk de eigenschap DefaultMode.

![If Else-instructie-expressies](./media/transform-infopath/if-else-statement.png)

In dit voorbeeld is gebruikgemaakt van een If-instructie. If(ThisItem.Color = &quot;Blue&quot;, DisplayMode.View, DisplayMode.Edit) Deze instructie stelt dat als voor de huidige items de kleur is ingesteld op blauw, het veld alleen-lezen is. Als de kleur niet is ingesteld op blauw, is het veld bewerkbaar.

Als u de kaart helemaal niet wilt weergeven, kunt u een vergelijkbare functie invoegen in het veld Visible boven DisplayMode.

U kunt bijvoorbeeld ook een goedkeuringsknop verbergen zodat deze alleen wordt weergegeven als het e-mailadres van de gebruiker overeenkomt met het e-mailadres van de goedkeurder. Hint: met User(). E-mail hebt u toegang tot het e-mailadres van de huidige gebruiker. U kunt de waarde Zichtbaar voor de knop dus instellen op If(YourDataCard.Text = User().Email, true, false), waarbij YourDataCard de kaart is waarop u het e-mailadres van de goedkeurder opslaat.

**Voorwaardelijke opmaak**  
Op een vergelijkbare manier als hierboven, waarin u het veld verborgen hebt, kunt u ook visuele feedback aan gebruikers geven. Mogelijk wilt u tekst in rood markeren als de opgegeven waarde buiten het aanvaardbare bereik valt of de tekst en kleur voor het uploaden van knoppen wijzigen en dit weer verwijderen nadat het bestand is geüpload. Dit wordt gedaan met behulp van functies, zoals de If-functie in eigenschappenvelden als Kleur of Zichtbaar.

U kunt bijvoorbeeld de If-functie koppelen aan de [IsMatch-functie](https://docs.microsoft.com/powerapps/functions/function-ismatch) om de tekstkleur van het e-mailveld te wijzigen in rood als de gebruiker geen juist opgemaakt e-mailadres in het invoervak heeft ingevoerd. U doet dit door de kleurwaarde van TextInput1 in te stellen op If(IsMatch(TextInput1.Text, Email), Black, Red), waarbij TextInput1 het veld is waarin de gebruiker een e-mailadres opgeeft. IsMatch ondersteunt tal van vooraf gedefinieerde patronen, zoals Email, maar u kunt ook uw eigen patronen maken. Bekijk deze [community-video](https://powerusers.microsoft.com/t5/Video-Webinar-Gallery/PowerApps-Conditional-Formatting-and-Popups/m-p/84962) voor meer informatie over conditionele opmaak.

**Beveiliging op basis van rollen implementeren**  
De eerste functie waarover u moet nadenken is [DataSourceInfo](https://docs.microsoft.com/powerapps/functions/function-datasourceinfo). De informatie die wordt geretourneerd uit de gegevensbron verschilt per gegevensbron. Vaak kunt u DataSourceInfo(YourDataSource, DataSourceInfo.EditPermission) gebruiken om te controleren of de gebruiker de gegevens kan bewerken. Vervang YourDataSource door de naam van de gegevensbron. Op deze manier kunt u alleen een formulier of knop weergeven als de gebruiker de gegevens kan bewerken. Bekijk de DataSourceInfo-documentatie voor de volledige lijst met informatie die u kunt gebruiken voor een query in de functie.

Als u in plaats daarvan Active Directory-groepen wilt gebruiken voor het beheren van toegang tot de knoppen of formulieren in uw app, moet u een stapje verder gaan. Hiervoor maakt u gebruik van de flexibiliteit van PowerApps en maakt u uw eigen connector met de Microsoft Graph API. Dat klinkt misschien als een hele uitdaging, maar er is stapsgewijze [documentatie](https://powerapps.microsoft.com/blog/implementing-role-based-permission/) beschikbaar om u te begeleiden.

**Een e-mailbericht verzenden vanuit uw app**  
Vanuit PowerApps kunt u op verschillende manieren een e-mailbericht verzenden. De eenvoudigste manier is met de Office 365 Outlook-connector. Met deze connector kunt u een e-mailbericht als uzelf verzenden vanuit uw app. U kunt ook e-mailberichten en andere taken ophalen die communiceren met uw postvak. Bekijk deze [documentatie](https://docs.microsoft.com/powerapps/connections/connection-office365-outlook) of deze [community-video](https://powerusers.microsoft.com/t5/Video-Webinar-Gallery/Send-an-email-from-PowerApps/m-p/74349) over het verzenden van e-mailberichten.

Als u een complexer e-mailbericht moet verzenden, kunt u bijvoorbeeld een SharePoint-goedkeuringswerkstroom maken en een Microsoft Flow maken en uw app hiermee verbinden. Nadat u uw app met Microsoft Flow hebt verbonden, kunt u gebruikmaken van alle mogelijkheden van een werkstroomengine die net als PowerApps uitstekend is verbonden met externe gegevens en services. Raadpleeg deze [documentatie](https://docs.microsoft.com/powerapps/using-logic-flows) om te zien hoe u met PowerApps verbinding maakt met Microsoft Flow.

Als u de gewenste e-mailoptie nog niet hebt gevonden, kunt u ook gebruikmaken van de PowerApps-connectors voor Benchmark Email, Gmail, MailChimp, Outlook.com, SendGrid of SMTP. Dat is het voordeel van PowerApps, de connectiviteit ervan.

**Werkstromen**  
Voor zakelijke apps en bedrijfslogica is onvermijdelijk een werkstroomengine nodig. Het goede nieuws is dat het PowerApps-team het wiel niet opnieuw heeft uitgevonden door een andere werkstroomengine te ontwikkelen. In plaats daarvan bieden ze een robuuste connector met de Microsoft Flow-service. Met de gebruiksvriendelijke werkstroomengine kunt u processen en taken automatiseren voor meer dan [200 verschillende services](https://flow.microsoft.com/connectors/). Raadpleeg deze [documentatie](https://docs.microsoft.com/powerapps/using-logic-flows) om te zien hoe u met PowerApps verbinding maakt met Microsoft Flow.

**Variabelen met PowerApps**  
Wanneer u oplossingen bouwt, is het vanzelfsprekend dat u denkt dat u gebruik moet maken van variabelen. PowerApps biedt weliswaar drie typen variabelen, maar u wilt deze natuurlijk alleen gebruiken wanneer het moet. In plaats van gegevens ophalen, deze in een variabele opslaan en vervolgens te verwijzen naar de variabele, kunt u ook direct naar deze gegevens verwijzen. De beste manier om dit te doen is met Excel. In Excel is Totaal geen variabele, het is de som van andere velden. Als u de waarde ergens anders in het werkblad wilt gebruiken, geeft u het veld op waarin u het totaal hebt berekend. In deze [documentatie](https://docs.microsoft.com/powerapps/working-with-variables) leest u hoe u dit doet. Probeer anders te denken.

Als u toch gebruik wilt maken van variabelen (en dit kan vaak het geval zijn), kunt u hier zien hoe de verschillende opties werken. Met PowerApps hoeft u geen variabelen te maken. U gebruikt een van de functies om een naam en waarde op te geven die u wilt opslaan en uw variabele wordt automatisch gemaakt. U kunt de variabelen die u hebt gemaakt bekijken door in de menubalk op Weergave te klikken en Variabelen te selecteren. Variabelen worden in het geheugen opgeslagen en de waarden gaan verloren zodra u de app sluit. PowerApps heeft de volgende drie variabelen:

- U denkt waarschijnlijk het eerst aan algemene variabelen. U kunt de functie [Set](https://docs.microsoft.com/powerapps/functions/function-set) gebruiken om een waarde op te geven voor de variabele. Deze is vervolgens beschikbaar in de app. U kunt bijvoorbeeld gebruikmaken van Set(YourVariable, YourValue). Vervolgens kunt u in de app verwijzen naar YourVariable.
- Contextvariabelen zijn variabelen die alleen zichtbaar zijn in het scherm waarin ze zijn gedefinieerd. Zodra u het scherm verlaat, worden ze opnieuw ingesteld. Deze variabelen worden vaak gebruikt om gegevens op te slaan uit een vorig scherm of om bijvoorbeeld bij te houden of het formulier is verzonden. Een veelgebruikte manier van [UpdatedContext](https://docs.microsoft.com/powerapps/functions/function-updatecontext) is UpdateContext( { Submitted: "true" } ). Hiermee wordt de variabele Submitted ingesteld op waar. U kunt deze variabele instellen voor de verzendknop op een pagina om bij te houden of de informatie is verzonden en alle velden instellen op alleen-lezen. Opmerking: ":"-verzamelingen worden gebruikt om tabellen met gegevens op te slaan die afzonderlijk kunnen worden bijgewerkt. Bekijk [Verzamelen](https://docs.microsoft.com/powerapps/functions/function-clear-collect-clearcollect) om aan de slag te gaan. U kunt bijvoorbeeld een winkelwagentje maken wanneer de gebruiker verschillende SharePoint-items tagt die hij wilt verzenden. Bekijk deze [community-video](https://powerusers.microsoft.com/t5/Video-Webinar-Gallery/Learn-about-PowerApps-Collections/m-p/89180) om dit in actie te zien.

**Trapsgewijze vervolgkeuzelijsten**  
Trapsgewijze vervolgkeuzelijsten zijn een handige functie. Hiermee kunt u de opties in een vervolgkeuzelijst filteren op basis van de waarde die u hebt geselecteerd in de vorige vervolgkeuzelijst. In PowerApps worden deze vaak gemaakt met twee gegevensbronnen in uw app. De eerste gegevensbron zijn de gegevens waarmee u werkt of die u bijwerkt en de tweede gegevensbron wordt gebruikt voor het opslaan van de waarden om het gewenste trapsgewijze effect te maken. Hieronder volgt een voorbeeld van de tweede gegevensbron met de gewenste opties.

![Trapsgewijze vervolgkeuzelijsten](./media/transform-infopath/cascading-dropdowns.png)

Nu maakt u uw eerste besturingselement voor de vervolgkeuzelijst en voor de eigenschap Items gebruikt u de formule Distinct(Impacts, Title) om alleen Cost, Program Impact en Schedule in de vervolgkeuzelijst weer te geven. Vervolgens voegt u een tweede vervolgkeuzelijst toe en stelt u de eigenschap Items in op Filter(Impacts,ddSelectType.Selected.Value in SCategory), waarbij ddSelectType de naam van de eerste vervolgkeuzelijst is. Dit is een voorbeeld van hoe u een trapsgewijze vervolgkeuzelijst maakt. Bekijk voor meer informatie het volgende bericht van het PowerApps-team: [SharePoint: Cascading Dropdowns in 4 Easy Steps!](https://powerusers.microsoft.com/t5/PowerApps-Community-Blog/SharePoint-Cascading-Dropdowns-in-4-Easy-Steps/ba-p/16248) of deze [community-video](https://powerusers.microsoft.com/t5/Video-Webinar-Gallery/PowerApps-Cascading-Dropdown/m-p/92813). Geen zorgen, u kunt dit net zo makkelijk doen zonder SharePoint.

**Maak niet één super-app**  
Met PowerApps kunt u de ene app vanuit de andere aanroepen. Dus in plaats van een enorm InfoPath-formulier te maken dat met kauwgom aan elkaar hangt, kunt u een groep apps maken die elkaar aanroepen. U kunt zelfs gegevens van de ene app aan de andere doorgeven, wat het ontwikkelen nog eenvoudiger maakt.

## <a name="next-steps"></a>Volgende stappen

Met de bovenstaande informatie bent u klaar om krachtige PowerApps te maken. Hieronder vindt u enkele handige koppelingen om verder te gaan. Een van de koppelingen brengt u naar de site van de PowerApps-community. Sluit u aan bij de community, zodat u uw vaardigheden veel sneller kunt ontwikkelen dan in uw eentje.

[**Referentie formule** ](https://docs.microsoft.com/en-us/powerapps/formula-reference) Een uitstekende manier om inspiratie op te doen door enkele standaardfuncties te bekijken.

[**PowerApps-community** ](https://powerusers.microsoft.com/t5/PowerApps-Community/ct-p/PowerApps1) Voorbeelden, samenwerken met anderen, vragen stellen en de PowerApps-community verder laten groeien.