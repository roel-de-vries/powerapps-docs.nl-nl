---
title: Een canvas-app opslaan en publiceren | Microsoft Docs
description: Stapsgewijze instructies voor makers van apps om canvas-apps op te slaan en te publiceren
author: AFTOwen
manager: kvivek
ms.service: powerapps
ms.topic: conceptual
ms.custom: canvas
ms.reviewer: ''
ms.date: 09/14/2017
ms.author: anneta
search.audienceType:
- maker
search.app:
- PowerApps
ms.openlocfilehash: f52338d4eed8942259e7ae15a8df3b05c45a703d
ms.sourcegitcommit: 429b83aaa5a91d5868e1fbc169bed1bac0c709ea
ms.translationtype: HT
ms.contentlocale: nl-NL
ms.lasthandoff: 08/24/2018
ms.locfileid: "42837007"
---
# <a name="save-and-publish-a-canvas-app-in-powerapps"></a>Een canvas-app opslaan en publiceren in PowerApps
Wanneer u wijzigingen in een canvas-app opslaat, publiceert u deze automatisch alleen voor uzelf en voor anderen die bevoegd zijn om de app te bewerken. Als u klaar bent met het maken van wijzigingen, moet u de wijzigingen expliciet publiceren om deze beschikbaar te maken voor iedereen met wie de app wordt gedeeld.

Zie [Een app delen](share-app.md) voor informatie over het delen van een app.

## <a name="save-changes-to-an-app"></a>Wijzigingen opslaan in een app
Klik of tik in PowerApps Studio op **Opslaan** in het menu **Bestand** (aan de linkerkant) en volg een van deze stappen:

* Als u de app niet eerder hebt opgeslagen, geeft u een naam op voor de app en klikt of tikt u op **Opslaan**.

    ![Nieuwe app opslaan](./media/save-publish-app/save-as.png)
* Als de app eerder is opgeslagen, klikt of tikt u op **Opslaan**.  

    ![Bijgewerkte app opslaan](./media/save-publish-app/save-app.png)

PowerApps kan de app ook met regelmatige intervallen van 2 minuten opslaan. Als u de app één keer hebt opgeslagen, blijft PowerApps regelmatig een versie van de app opslaan zonder dat u op de knop Opslaan hoeft te klikken of tikken. Auteurs kunnen de instelling **Automatisch opslaan** in- of uitschakelen in het menu **Bestand** op het tabblad **Account**.

![Instelling Automatisch opslaan](./media/save-publish-app/autosave.png)

## <a name="publish-an-app"></a>Een app publiceren
1. Klik of tik in PowerApps Studio op **Opslaan** in het menu **Bestand** (aan de linkerkant) en klik of tik vervolgens op **Deze versie publiceren**.

    ![App publiceren](./media/save-publish-app/publish-app.png)
2. Tik of klik in het dialoogvenster **Publiceren** op **Deze versie gebruiker** om de app te publiceren naar alle gebruikers met wie de app wordt gedeeld.

   ![Publicatie controleren](./media/save-publish-app/publish-review.png)

   > [!NOTE]
   > Wanneer u een canvas-app publiceert, wordt uw app geüpgraded zodat deze in de nieuwste versie van PowerApps wordt uitgevoerd. Op die manier kan de app profiteren van alle nieuwste functies en prestatie-upgrades die zijn toegevoegd sinds u voor het laatst hebt gepubliceerd. Als u gedurende enkele maanden geen update hebt gepubliceerd, zult u waarschijnlijk onmiddellijk een verbetering in de prestaties waarnemen als u de app nu opnieuw publiceert.

## <a name="identify-the-live-version"></a>De live-versie identificeren
Klik of tik op [powerapps.com](https://web.powerapps.com?utm_source=padocs&utm_medium=linkinadoc&utm_campaign=referralsfromdoc) op **Apps** in het menu **Bestand** (aan de linkerkant), klik of tik op het detailpictogram voor een app en klik of tik vervolgens op het tabblad **Versies**.

De **Live**-versie wordt gepubliceerd voor iedereen met wie de app wordt gedeeld. De meest recente versie van een app is alleen beschikbaar voor gebruikers die bevoegd zijn om de app te bewerken.

![Publiceren vanuit de portal](./media/save-publish-app/publish-portal.png)

Als u de meest recente versie wilt publiceren, klikt of tikt u op **Deze versie publiceren** en klikt of tikt u vervolgens op **Deze versie publiceren** in het dialoogvenster **Publiceren**.

## <a name="next-steps"></a>Volgende stappen
* [De naam van een app wijzigen](set-name-tile.md) via powerapps.com.
* [Een app herstellen](restore-an-app.md) als er meerdere versies van een app zijn.
