---
title: Inleiding tot powerapps.com | Microsoft Docs
description: Een nieuw platform voor alle ontwikkelaars van apps.
documentationcenter: na
author: linhtranms
manager: kfile
editor: ''
tags: ''
ms.service: powerapps
ms.devlang: na
ms.topic: conceptual
ms.component: canvas
ms.date: 10/28/2016
ms.author: litran
ms.openlocfilehash: f29f75522eb01c61c3528e61018fb759980e79f9
ms.sourcegitcommit: 68fc13fdc2c991c499ad6fe9ae1e0f8dab597139
ms.translationtype: HT
ms.contentlocale: nl-NL
ms.lasthandoff: 06/04/2018
ms.locfileid: "32330210"
---
# <a name="introduction-to-powerappscom"></a>Inleiding tot powerapps.com
Het team van PowerApps introduceert [powerapps.com](http://web.powerapps.com) opnieuw als het nieuwe platform voor app-ontwikkelaars. We hebben de pagina opnieuw ingericht als de primaire site waarop ontwikkelaars aan de slag kunnen met hun apps, toegang hebben tot Microsoft Common Data Service en hun apps op één plek kunnen beheren. In dit artikel bespreken we de volgende aspecten:

* De kop
* De startpagina
* De pagina **Apps**

## <a name="header"></a>Kop
Wanneer u zich aanmeldt voor PowerApps en u zich voor het eerst aanmeldt op powerapps.com, zal u de nieuwe kop opvallen. Aan de linkerkant van de kop vindt u de Office-wafel. Via dit menu hebt u snel toegang tot alle andere Office-producten, zoals PowerPoint, OneNote, Word, Microsoft Flow en Dynamics 365.

![Kopwafel](./media/intro-maker-portal/waffle.png)

Aan de rechterkant van de kop ziet u ten eerste een vervolgkeuzelijst. Hiermee kunt u snel schakelen tussen omgevingen. **Standaardomgeving** is waarschijnlijk standaard geselecteerd. [Meer informatie over omgevingen](../../administrator/environments-overview.md).

![Omgevingslijst in kop](./media/intro-maker-portal/environment.png)

Naast de vervolgkeuzelijst voor omgeving ziet u een downloadpictogram. Klik of tik op dit pictogram om een dialoogvenster weer te geven met koppelingen om PowerApps Mobile te downloaden (voor iOS- of Android-apparaten).

![Downloadknop in kop](./media/intro-maker-portal/downloads2.png)

Naast het downloadpictogram ziet u een tandwielpictogram voor instellingen. Klik of tik op dit pictogram om koppelingen weer te geven naar verbindingen, gateways en het beheercentrum.

![Instellingen in kop](./media/intro-maker-portal/settings_items2.png)

Naast de instellingen ziet u een vraagteken voor hulp. Klik of tik op dit pictogram om koppelingen naar Gestuurd leren, Documentatie, Ondersteuning, Community, Blog, Legal en Privacy weer te geven.

![Help in kop](./media/intro-maker-portal/help_items2.png)

## <a name="homepage"></a>Startpagina
Nadat u zich hebt aangemeld op [powerapps.com](http://web.powerapps.com), komt u standaard op de startpagina. We hebben de indeling van deze startpagina gewijzigd, zodat u snel aan de slag kunt, of u nu apps wilt maken of meer informatie over Common Data Service zoekt.

Als u zich al eerder hebt aangemeld bij PowerApps en een aantal apps hebt uitgevoerd of gemaakt, ziet u in de eerste sectie van uw startpagina een lijst van **recente apps**. Ze worden gesorteerd op de datum waarop ze het laatst zijn geopend.

![Recente apps](./media/intro-maker-portal/recentapps2.png)

In de rechterbovenhoek ziet u een pijl genaamd **Apps**. Deze leidt u rechtstreeks naar de pagina **Apps**, waar u al uw apps terugvindt.

Als u nog niet eerder zich hebt aangemeld of een app hebt gemaakt of uitgevoerd, ziet u de sectie **Recente apps** niet. In plaats daarvan ziet u de banner **Een app maken**.

![Een app maken](./media/intro-maker-portal/createapp.png)

Klik of tik in deze banner op **Aan de slag** om opties weer te geven voor het maken van een app met behulp van **PowerApps Studio**.

![Modaal venster app maken](./media/intro-maker-portal/createmodal2.png)

Naast **Aan de slag** staan koppelingen naar onze zelfstudievideo's. Hiermee leert u snel een app te maken met gegevens (in SharePoint of PowerApps) en vervolgens de app te delen. De koppeling **Meer informatie** brengt u naar een onderwerp over het maken van een app op basis van bestaande gegevens.

Onder de banner **Een app maken** staat de banner **Microsoft Common Data Service gebruiken**.

![Microsoft Common Data Service](./media/intro-maker-portal/cds2.png)

Onder **Common Data Service** wordt nog een knop weergegeven, afhankelijk van uw licentie of machtiging.

* Als de knop **Proefversie starten** wordt weergegeven, hebt u geen PowerApps P2-licentie, wat wel nodig is voor Common Data Service. Klik of tik op deze knop om de pagina te openen waar u zich kunt aanmelden voor een gratis proeflicentie van 90 dagen. [Meer informatie over PowerApps-licenties](../signup-for-powerapps.md).
* Als de knop **Aan de slag** wordt weergegeven, bevindt u zich in een omgeving die geen Common Data Service-database bevat of hebt u er geen toegang toe. Klik of tik op deze knop om tegelijkertijd een omgeving en database te maken, zodat u Common Data Services kunt gebruiken voor uw apps. [Meer informatie over het maken van omgevingen](../../administrator/environments-administration.md).
  
    ![Een omgeving en database maken](./media/intro-maker-portal/createenvanddb2.png)
  
    Als u geen omgeving wilt maken, kunt u altijd overschakelen naar een omgeving waar u wel toegang toe hebt.
* Als de knop **Database maken** wordt weergegeven, bevindt u zich in een omgeving die geen Common Data Service-database bevat, maar hebt u wel de mogelijkheid om er een te maken.
  
    ![Een database maken](./media/intro-maker-portal/cds-createdb2.png)
  
    Als u op deze knop klikt of tikt, wordt er een database voor deze omgeving ingericht.
  
    ![Een database maken](./media/intro-maker-portal/cds_createdb22.png)
* Als de knop **Bladeren in entiteiten** wordt weergegeven, bevindt u zich in een omgeving waarvoor al een Common Data Service-database is ingericht en hebt u er toegang toe. Klik of tik op deze knop om de pagina **entiteiten** te openen.
  
    ![Een database maken](./media/intro-maker-portal/cds_browseentities2.png)

Onder de banner **Microsoft Common Data Service gebruiken** ziet u een aantal voorbeeldapps en verbonden voorbeeldapps die u kunt gebruiken.

* **Voorbeeldapps**: voorbeeldapps zijn gemaakt voor verschillende bedrijfsscenario's waarbij een telefoon- dan wel tabletindeling wordt gebruikt. Klik op een app voor een korte beschrijving van wat de app doet, de indeling waarvoor de app is gemaakt en de mogelijkheden die de app biedt, zoals camera, GPS of keuzerondjes. Op deze manier leren nieuwe gebruikers de mogelijkheden van PowerApps snel kennen. Met een sjabloon kunt u bovendien een identieke app maken in PowerApps Studio.
  
    ![Voorbeeld-apps](./media/intro-maker-portal/sampleapps2.png)
* **Verbonden voorbeeldapps**: deze apps maken verbinding met uw gegevens via een gegevensverbinding, zoals Office 365, Salesforce, Trello en Wunderlist. Deze reeks apps wijkt af van de bovenstaande voorbeeldapps. Wanneer u op een verbonden voorbeeldapp klikt of tikt, richt u daadwerkelijk een nieuw exemplaar van de app in (als een soort sjabloon). U wordt gevraagd uw referenties in te voeren om verbinding te maken met uw gegevens. Het mooie van een verbonden voorbeeldapp is dat in de huidige omgeving een exemplaar voor u wordt ingericht, dat u in PowerApps Studio kunt openen om te zien hoe de bijbehorende app is gemaakt. Het nadeel is dat het maken vrij lang kan duren (tot een minuut). Wacht dus rustig af en laat de browser laden wanneer u op een verbonden voorbeeldapp klikt of tikt.
  
    ![Verbonden voorbeeldapps](./media/intro-maker-portal/connectedsampleapps2.png)

## <a name="new-apps-page"></a>Pagina Nieuwe apps
U kunt de pagina **Apps** openen via de linkernavigatiebalk op [powerapps.com](http://web.powerapps.com).

![Linkernavigatiebalk](./media/intro-maker-portal/leftnav2.png)

Op de pagina **Apps** kon u voorheen schakelen tussen de tegel- en lijstweergave. Sinds 26 oktober 2016 wordt alleen de lijstweergave ondersteund.

![Lijstweergave van apps](./media/intro-maker-portal/listview2.png)

In de lijstweergave ziet u alleen de apps in de geselecteerde omgeving. Als u apps in een andere omgeving wilt weergeven, schakelt u over naar de gewenste omgeving via de vervolgkeuzelijst in de kop. [Meer informatie over schakelen tussen omgevingen](working-with-environments.md).

## <a name="whats-new"></a>Wat is er nieuw?

* Als u op een app klikt of tikt, wordt deze nu in een nieuw tabblad geopend in PowerApps Studio.
* De pagina **Apps** geeft standaard alle apps weer waarvoor u een bewerkingsmachtiging hebt. Selecteer **Alle apps** in het filter om **alle apps** (inclusief apps die u alleen kunt gebruiken) weer te geven.
  
   ![Appfilter](./media/intro-maker-portal/allapps_filter.png)

De overige opties zijn:

* **Apps I can use**: hiermee krijgt u een lijst van alle apps die met u zijn gedeeld met de machtiging Gebruiker (u kunt de app alleen uitvoeren). Deze apps kunt u ook verkrijgen in [Dynamics 365](http://home.dynamics.com).
* **Apps in mijn bezit**: hiermee krijgt u een lijst van alle apps die u hebt gemaakt.
* **Apps waaraan ik een bijdrage lever**: hiermee krijgt u een lijst van alle apps die met u zijn gedeeld met de machtiging Inzender.
* **Voorbeeldapps**: hiermee krijgt u een lijst van alle voorbeeldapps (niet verbonden voorbeeldapps).

Als u op het informatierondje klikt of tikt, wordt de app-detailpagina geopend.

![App-details](./media/intro-maker-portal/ibubble.png)

Als u op de knop met weglatingstekens van een app klikt of tikt, worden opties als Afspelen, Bewerken, Delen en Details weergegeven.

![App-opties](./media/intro-maker-portal/ellipsis.png)

Dit is in grote lijnen wat er nieuw is op powerapps.com, die is afgestemd op app-ontwikkelaars. We hopen dat de informatie nuttig is. Laat ons weten wat u tot nu toe aanspreekt en wat u verder zou willen zien. We horen graag uw feedback.

