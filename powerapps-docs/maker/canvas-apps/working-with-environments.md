---
title: Werken met omgevingen | Microsoft Docs
description: Schakelen tussen omgevingen en begrijpen hoe de inhoud op de pagina's verandert.
author: linhtranms
manager: kvivek
ms.service: powerapps
ms.topic: conceptual
ms.custom: canvas
ms.reviewer: anneta
ms.date: 10/14/2016
ms.author: litran
ms.openlocfilehash: 865e5f419d5ff318ce232fff16b9240039129a29
ms.sourcegitcommit: 0e9af8cace2bdc04750f4c5a70a3c4af8e3d2292
ms.translationtype: HT
ms.contentlocale: nl-NL
ms.lasthandoff: 07/22/2018
ms.locfileid: "39194985"
---
# <a name="working-with-environments-and-microsoft-powerapps"></a>Werken met omgevingen en Microsoft PowerApps
U kunt met PowerApps in verschillende omgevingen werken en eenvoudig schakelen tussen omgevingen. Zie [Overzicht van omgevingen](../../administrator/environments-overview.md) voor een overzicht van omgevingen. Daarin wordt in detail uitgelegd waarom u omgevingen gebruikt en hoe u omgevingen kunt maken en beheren. In dit artikel komen de volgende onderwerpen over omgevingen aan bod:

* Het overschakelen naar een andere omgeving op powerapps.com
* Het maken van een app in de juiste omgeving
* Het bekijken van een app in de juiste omgeving

## <a name="switch-the-environment"></a>Overschakelen naar een andere omgeving
Wanneer u zich aanmeldt voor PowerApps en u zich voor het eerst aanmeldt op powerapps.com, zit u waarschijnlijk in een standaardomgeving. U kunt dit zien in de rechterbovenhoek van de pagina.

![Standaardomgeving](./media/working-with-environments/env-dropdown.png)

De *standaardomgeving* is voor iedereen toegankelijk. U kunt beginnen met het maken van apps in deze omgeving en uw apps met anderen delen. Mogelijk hebt u ook toegang tot andere omgevingen, zoals de omgevingen die u [zelf hebt gemaakt](../../administrator/environments-administration.md) of de omgevingen die door anderen zijn gemaakt, maar waartoe u wel toegang hebt. U kunt tussen omgevingen schakelen door te klikken op de vervolgkeuzelijst voor de omgeving in de rechterbovenhoek en een andere omgeving te selecteren. Dit voorbeeld toont het schakelen van *Standaardomgeving* naar *Omgeving 1*.

![Overschakelen naar een andere omgeving](./media/working-with-environments/switch-env.png)

Als u overschakelt naar een andere omgeving (zoals Omgeving 1), ziet u alle apps die u hebt gemaakt of waartoe u toegang hebt in deze nieuwe omgeving.

## <a name="create-apps-in-the-right-environment"></a>Apps maken in de juiste omgeving
U kunt apps maken in een omgeving die u maakt of waarvoor u toegang hebt gekregen. Voor het maken van uw eigen omgeving hebt u echter een [specifiek abonnement](../../administrator/pricing-billing-skus.md) nodig. Voordat u een app maakt, moet u altijd **de gewenste omgeving voor de app selecteren**. Anders moet u de app later weer overzetten naar een andere omgeving.

Voer een van de volgende handelingen uit om een app te maken in de juiste omgeving:

- Als PowerApps Studio niet is geopend, [meld u zich aan](http://web.powerapps.com?utm_source=padocs&utm_medium=linkinadoc&utm_campaign=referralsfromdoc), selecteert u de omgeving waarin u uw app wilt maken, selecteert u **Apps** aan de linkerkant en selecteert u vervolgens **Een app maken**.

- Als PowerApps Studio is geopend, selecteert u de omgeving opnieuw in de rechterbovenhoek.

5. Op de pagina **Account** selecteert u **Wijzigen** naast de naam van de huidige omgeving.

6. Selecteer de omgeving waarin u de app wilt maken.

    ![Overschakelen naar een andere omgeving in Studio](./media/working-with-environments/studio-env-dropdown2.PNG)

7. Selecteer **Nieuw** om te beginnen met het maken van een app. Uw app bevindt zich nu in de omgeving die u hebt geselecteerd in stap 6.

    ![Overschakelen naar een andere omgeving in Studio](./media/working-with-environments/new-app.PNG)

## <a name="view-apps-in-the-right-environment"></a>Apps weergeven in de juiste omgeving
Of u nu werkt in [powerapps.com](http://web.powerapps.com?utm_source=padocs&utm_medium=linkinadoc&utm_campaign=referralsfromdoc) of PowerApps Studio, de lijst met apps, verbindingen, enzovoort die u ziet, wordt altijd gefilterd op basis van de omgeving die in de vervolgkeuzelijst is geselecteerd. Controleer altijd of de juiste omgeving is geselecteerd als u de gewenste app(s) niet ziet.

Zie [dit overzicht](../../administrator/environments-overview.md) voor meer informatie over omgevingen.
